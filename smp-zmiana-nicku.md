---
description: Zmieniłem nick na swoim koncie Minecraft, co robić?
---

# Zmiana nicku

Jako serwer nonpremium pozwalamy Ci na dołączenie z dowolnego nicku i nie łączymy się z serwerami Mojangu, w przypadku gdy zmienisz nick na swoim koncie Minecraft dołączysz na nasz serwer jako zupełnie nowy gracz, ale większość rzeczy bez problemu możesz przenieść bez pomocy administracji.

### Ekwipunek (gracza + enderchest)

Najprostsza rzecz do przeniesienia, zaloguj się z obu nicków na serwer i przeteleportuj nowe konto do starego poleceniem /tpa. Następnie zacznij przerzucać przedmioty między ekwipunkami. Tak samo zrób z enderchestem, wyrzuć zawartość i pozwól drugiemu kontu je podnieść.

Jeśli nie chcesz odpalać dwóch kopii gry, po prostu postaw skrzynkę, wrzuć przedmioty z jednego konta i wyjmij je drugim.

### Działki

Nie ma możliwości przenoszenia działek między kontami - po prostu ją usuń i stwórz nową na drugim koncie.

### Bloki działek

Do przenoszenia bloków działek między kontami mamy specjalne polecenie - /giveblocks

Więcej informacji [znajdziesz tutaj](https://wiki.kiwimc.pl/gra-na-serwerze/claimy#czy-moge-komus-oddac-swoje-claim-bloki).

